# Покращення доступності НАУ для NVDA

* Автор: Олександр Грищенко
* Версія: у розробці
* Завантажити найновішу версію][1]
* Сумісність з NVDA: 2019.3 та новіші версії

Цей додаток покращує доступність вікон НАУ при використанні скрінрідера NVDA.

## Навігація по списку розділів
Перемістивши фокус за допомогою клавіші Tab до основного списку розділів НАУ, далі навігація по списку відбувається за допомогою клавіш керування курсором вгору та вниз, а також клавіш Home та End. Перший та останній пункти списку також позначаються коротким звуковим сигналом.
За допомогою комбінації клавіш NVDA+Shift+I можна дізнатись порядковий номер поточного елементу списку та загальну кількість елементів у списку.

Примітка:
Всі елементи поточного списку програма НАУ повертає як один суцільний рядок. Деякі елементи інколи розділені за допомогою символа "t", а інколи будь-які роздільники відсутні. Не виявлено ніяких закономірностей причин такого форматування.
Додаток розділяє отриманий суцільний рядок на назви окремих елементів списку на основі значення кількості елементів у цьому списку. Інформація про кількість елементів у списку та номер поточного виділеного елемента береться з рядку стану вікна програми НАУ.
В зв'язку з цим інколи виникають складнощі, які поки-що не вдалось вирішити:
1. Якщо роздільник у рядку відсутній, додаток намагається проаналізувати рядок і розділити його на вірогідні назви пунктів. Результати такого аналізу не завжди коректні.
2. З якихось причин рядок статусу інколи приховується програмою і інформація про кількість елементів списку стає недоступною. Тоді озвучується рядок з назвами всіх елементів списку підряд у вихідному вигляді отриманому з НАУ.

## Журнал змін:
* озвучуються пункти меню при навігації по списку в головному вікні програми;
* при табуляції по головному вікну фокус коректно потрапляє на першу доступну панель інструментів;
* виправлено відображення інформаційних діалогових вікон, таких як попередження про необхідність оновлення або попередження при виході з програми.

[1]: https://github.com/grisov/nau
